<div class="row justify-content-center rounded shadow-lg p-5 th m-0">
    <h3 id="bb">COVID - 19 TEDBİR VE DESTEKLERİ</h3>
</div>
<div class="py-5 container">
    <b>Korona Virüse Karşı Oda Hizmet Binalarımızda Alınan Önlemler</b><br><br>4 Mart 2020-1 Haziran 2020 tarihine kadar Odamız toplantı salonlarında gerçekleştirilecek her türlü toplantı ve etkinlik için yapılan salon tahsisleri iptal edilmiştir. 1 Haziran tarihi itibari ile geçilen normalleşme sürecine istinaden açıklanan genelge şartlarına uyulmak koşulu ile fiziki yapılması gereken toplantılar Odamız toplantı salonlarında gerçekleştirilmeye başlanmıştır. <br><br>1 Temmuz 2021 tarihi itibari ile başlayan normalleşme süreci ile açıklanan her genelge ve getirilen kısıtlamalara uyularak toplantılar kişi sayısı, süresi, maske zorunluluğu, mesafeli oturma gibi koşullar yerine getirilerek Odamız toplantı salonlarında gerçekleştirilmekte olup, olabildiğince toplantılarımızın online olarak gerçekleştirilmesi yönünde yönlendirme yapılmaktadır. <br><br>Ticaret Sicil Müdürlüğümüz randevu sistemiyle çalışmakta olup, Oda sicil Müdürlüğümüzde Üyelerimiz kendileri sıra numarası almaktadır. <br><br>Odamız zemin katında ve birinci katında belge hizmeti verilen masalar için mesafe önlemleri alınmış olup güvenli işlem mesafeleri seperatörler, etiketler ve bariyerler ile tanımlanmıştır. <br><br>Oda Hizmet Binamızda, tüm mahallerde düzenli olarak sisleme şeklinde dezenfeksiyon işlemi yapılmaktadır. <br><br>GÜNCEL UYGULAMA (04.03.2022 tarihi itibariyle) <br><br> <li>Mesai Saatimiz, 08.30-17.30 olarak uygulanmaktadır.</li><li>Üyelerimiz, kendi sağlıklarının ve Oda personelimizin sağlığının korunması amacıyla sergi salonunda misafir edilerek işlem yapılan bölümlere sırası geldikçe alınmaya devam edilmektedir. Sıramatik ekranlarından self servis numara alma işlemi sonlandırılmıştır. Sıra numaraları Oda personellerimiz tarafından alınarak dağıtılmaktadır.</li><li>Oda hizmet binamıza misafir kabul edilmemektedir.</li><li>Oda hizmet binalarımıza giriş yapacak her bir kişinin ateşi, termal kamera ve ateş ölçerler ile ölçülerek kontrol edilmektedir.</li><li>Oda hizmet binamızın üst katlarına çıkışlara müsaade edilmemektedir. Odamızın belge ve tasdik işlemleri zemin katta ve birinci katta sürdürülmektedir.</li><li>Odamız zemin katında ve birinci katında belge hizmeti verilen masalar için mesafe önlemleri alınmış; güvenli işlem mesafeleri stickerlar ve bariyerler ile tanımlanmıştır.</li><li>Üyelerimize hizmet veren Oda personelimiz ile güvenlik personellerimiz, maske takarak hizmet vermektedir.</li><li>Oda personeli çalışma masası önlerine, asansör önlerine ve asansör içlerine güvenli mesafe stickerları konulmuştur.</li><li>Asansörlere maksimum 3 kişi binecek şekilde asansör içinde ve dışında etiketleme yapılmış, kapasite bilgisi asansör dışına asılmıştır.</li><li>Binamızın ana giriş kapısının dışına dezenfektan konulmuş olup konukların binamıza girmeden önce dezenfektan kullanmaları sağlanmaktadır. Ayrıca, Oda binamızda her katta asansörlerin önündeki duvarlara dezenfektan ve uyarı levhaları konulmuştur.</li><li>Oda binamızda gün içerisinde 6 kez ve ayrıca üyelerimize hizmet verilen birimlerde öğle molası saatinde tüm yüzeyler dezenfektanlar ile silinmektedir.</li><li>Binamızın genelinde Sağlık Bakanlığı tarafından hazırlanan “14 Kural” afişleri asılarak virüse karşı alınacak bireysel önlemler konusunda farkındalık yaratılmaktadır.</li><li>Oda Hizmet Binamızın teras katında yer alan restoranımız, zabıta ekipleri tarafından denetlemeden geçmiş olup İzmir Büyükşehir Belediyesi Turuncu Çember Sertifikası almıştır.</li><li>TSE COVID-19 Güvenli Hizmet Belgesini Odamıza kazandırmak ve üyelerimize güvenli mekânsal alanlarda hizmet sunmak amacıyla önlemler alınmış, eylem planları hazırlanmış, fiziki düzenlemeler yapılmış ve kiracılarımız ve tedarikçilerimiz sürece dahil edilmiştir.</li>
    <div class="seperator">
        <div></div>
    </div>
</div>
